Szeretek utolsó lenni, mert így láthatom az előttem lévők hibáit, és tanulhatok belőlük. Viszont mint kiderült, mások hibáinak bemutatása nem szép dolog, így kellett találnom valakit gond nélkül sértegethetek: a tavalyi saját magam, aki mintha tudta volna, hogy jövőbeli Zsoltinak szüksége lesz egy negatív példára. Úgyhogy lesz baj barátom. :D

Köszöntöm a kedves nézőket, és a tisztelt zsűrit, én Magi Zsolt vagyok, és ez itt a Rough Souls 2 című videójátékom. Mielőtt nekileselkednénk az elkészítsi folyamat bemutatásának, előtte maga a játékot mutatnám be: Elindítjuk a játékot, és igazán jól megdesingolt logó és intró után bedom minket a title screenre, ahol ahogy a passzív agresszív utasítás adja, bármely gomb megnyomásával kezdhetjük a játékot. Utána benyom minket a főmenübe, ahol a pályát madártavlatból is megcsodálhatjuk. Itt mint egy normális játéknál, ki tudunk lépni, ezt mot nem mutatom meg, úgyhoy el kell hinniük, meg lehet nézni a controllokat, a beállításokat, illetve kezdhetünk vagy folytathatunk egy új játékot. Én most új játékot kezdek. A kamera odasuhan főhősünk házának ablakához, ahol MÉG nem lehet fegyvert felvenni, de ki lehet menni az ajtón, ami után kihívhatjuk a szomszédunkat, ezt a jól öltözött fiatalembert párbajra. Több embert is ki lehet hívni. A sarokban megjelnik, hogy mehetünk az arénához, úgyhogy hasztalan lenne ellen állni. Itt amikor a belépés mellett döntünk, egy cinematikus külső kameraállásból csodálhatjuk, ahogy kinyílik a kapu, nekünk pedig kezdetét veszi az élet-halál harc. DE nem húzom tovább az időt, kezdjük is az elkészítési folyamatának 1. lépésével:

Koncepció. Tavaly, amint hazaértem a innen, egyből elkezdtem ötletelni, hogy min kéne változtatni, hogy jobbá tegyem a játékomat. Körülbelül 5 perc után elő is álltam egy listával: MINDENEN. Úgyhogy nem voltam rest, nyitottam egy teljesen új, üres, friss és ropogós Godot projectet. Az új kezdetben segítségémre volt az újonnan megjelent Godot 4, amivel (habár kicsit újra kellett tanulnom az enginet) sokkal gyorsabban, jobban és kreatívabban kiélhettem a fejemben lévő világok megalkotásának élvezetét. Az egyetlen egy dolog, amit meghagytam a régi játékból, az a főszereplő, Sanyi, akinek a drasztikus újramodellezésén döntöttem, mert erről a kis csontkollekcióról nem nagyon hiszi el senki, hogy meg bír emelni egy pajzsot, nem hogy meg tud ölni egy sárkányt. Úgyhogy, megnyitottam a blendert, behúztam Sanyi 3D modelljét, diszkréten és humánus módon eltávolítottam a fejét, és miután újramodelleztem a testét, érzéstelenítve, és fájdalommentesen visszaragasztottam azt. BUMM erről a Sanyiról, már inkább elhisszük, hogy egy hős harcos. Mivel ennek a projectnek a lényege az volt, hogy ÉN is fejlődjek minden téren, ezért az animációk készítésével töltöttem.....túl sok időt. Habár még mindig egy animálási-antitálentum vagyok, úgy érzem sikerült felülmúlnom magam és az elvárásaimat. Miután emberünk elkészült, beimportáltam Godotba, és elkezdődhetet a több hónapon át tartó, kegyetlen kínzása >:-).

A legeslegeslegeslegnagyobb cél amit kitűztem magamnak, hogy javítani fogok a harcrendszeren, és élvezetessé teszem azt. Viszont ezt nem érhetjük el csak nagy áldozatok árán, úgyhogy teljesen újraalkottam a karakterírányítást. Az előző játékban, a Sanyink, egy Godotba beépített KinematicBody3D-ként identifikálta magát, aminek jellemzője, hogy habár megkönnyíti az irányítás elkészítését, alapból csak egy statikus test, aki kódból ismeri a fizikát. Ez azért baj, mert én azt szerettem volna, hogy a játékost tudják az ellenségek lökdösni, rugdosni, és ez ugyan így vissza. Így ehhez egy RigidBody3D kellett használom, mely működésével nem voltam tisztában. Semennyire. DE, sebaj, megtanultam, megoldottam, és azután zavartalanul működött. Viszont már lehetett rugdosni. Megcsináltam az animációfáját, mellyel nem untatnám a hallgatóságot, adtam a kezébe egy kardot és a pajzsot, és elkezdődhetett a kalndja. Csak hova, ugyebár, mert a macikávéval fűtött agyam gondolatmenete eddig jutott. Így jöhetett a 2. lépés: Koncepció. (most már tényleg)

Sajnos nincs időm kifejteni a folyamt mit miértjét, de végül ez mellett a virtuális színpad mellett döntöttem: Az előző játék a nagy lebegő platformon lévő sárkány legyőzésével fejeződött be,

és úgy folytatódott, hogy Sanyi leesett erről a platformról, és zuhanásával meg nem állt addig, míg be nem esett ide: A föld alatti-barlangban lévő- ami egy szigeten van-börtön-városbaaaaaaaa.

A városban egy csomó bukott hős, azaz bajnok van, akik itt élnek a saját házzal meg minden földi jóval, csak éppen szabadság nélkül. Sanyi is ebbe a szituációba kerül, viszont ő megszökhet, amennyiben egyenként kihív és legyőz minden bajnokot. Minden bajnoknak van egy egyedi képessége, amit sanyi megtanulhat, ha diadalmaskodik felette. Viszont van egy csapda: hősünk kis buta, így egyszerrre csak 5 képességet tud megjegyezni, így ha egy újat meg akar tanulni egyet ki kell törölnie. véglégesen. DANN DANN DANNNN. 

Úgyhogy kezdődhetett a játék megdesignolása: elősször gondolkadtam rajta, hogy ilyen sötétebb, ijesztőbb témájú legyen a barlang, de aztán rájöttem, hoy az én kis low polly szögletes 3D modelljeimtől aligha ilyedne meg valaki. Úgyhogy, merüljenek el: a világító kristályok, világitó gombák, világító fák, világító gomba-pálmák, és világító utcalámpák világában. A város lpécsőzetes, a legalásó szint a kikötő rész, és így haladunk feljebb egészen az arénáig. Ugyebár, habár nem vagyok szakértő, a városokba kellenek házak. Itt négy féle házat modelleztem: és mivel lusta vagyok, ezeket forgattam el randomizálva, az egész városban. Miután ez készen volt, rájöttem, hogy upszi nincs gameplay. Ami elég nagy probléma egy játéknál. Úgyhogy jöhetett a 3. lépés: a koncepció.

Kellett egy harcrendszer. Mivel a Rough Souls 1-é kimerül annyiban, hoy ütés-gurulás, ne volt nagy a megugorni való léc. DE, én szeretem menehezíteni a saját dolgom, ezért teljesen egyedi harcrendszert találtam ki a játéknak: A képernyő közepén van egy kis indikátor, ami a kamera balra, illetve jobbra mozgatásával mozdul balra, illetve jobbra. Ez adja meg, hogy a támadás illetve a védés, milyen irányból érkezik. Azonos oldalú védést, csak ellentétes oldalú támadással lehet blokkolni, így kvázi le kell tülrözni az ellenség mozgásást. Megjegyzem szentül hittem, hogy ezt a harcrendszert én találtam ki, de egy osztálytársam világosított fel róla, hogy hasonló már létezik a For Honor-ban, de ezen a ponton már túl késő lett volna ezen változtatni. Viszont nem csak ezt kellett letükrözni, hanem az összes eddigi animációt. Ami nem volt vicces. De, valahogyan elkészítettem, így a következő probléma amit meg kellett oldani, az a fegyverek voltak. Mert ugye azok kellenek egy harcolós játékba. Nem csináltam még sosem inventory-hoz hasonló dolgot sem, így jöhetett a 4.lépés: Koncepció

A következőt találtam ki: Sanyi alapból fegyver nélkül kezd, így ököllel tud harcolni. A házában, a falon fel vannak aggatva különböző fegyverek, melyeket, amennyben a játékos E betűt nyom, a jobb kézzel, ha Q-betűt, akkor a bal kézzel leválaszthat. Ezeket lehet kombinálni, nincs megszabva, hogy melyik kezünkben kell lennie a pajzsnak ill. a kardnak. Lehet kombinálni azt is, hogy egyik kezünkben kard, a másikban szekerce legyen. Ez így szép és jó volt, de nem volt ki ellen harcolni, kellettek ellenségek. Úgyhogy jöhetett az 5. lépés, a koncepció

Nem nagyon volt időm menő neveket kitatlálni, úgyhogy remélem nem sértek meg senkit: Elős bossz: Szőke János aka John the Blond. FŐbb ismertetői: Vödör van a fején, buzogány-pajzs kombó. KÉpessége az ugrás. Második bossz: Paprika Jancsi aka Pepper Johhny. Busó állarc, fegyvere ököl. Képessége a rugdosás. Harmadik boss: Erős Pista aka Strong Steve: Viking sisak, kétekezében fejsze. Képessége, a sike, amivel támadás közben megváltoztatja a támadó oldalt. 4. bossok, mert ketten vannak: Körülbelül az egyetlen gasztronómiai dolog melyről híres szülővárosom a debreceni páros kolbász, így bemutatom: A debrecen duót. Buzogány és kard kombóval. Egyik képessége a gyógyítás, másiké a bukfenc. Minden bosshoz sanyi 3D modelljét és animációt használtam, azért van sisak a fejükön. Szóval most, hogy volt gameplay, már csak egy dolog hiányzott. A városlakók. Úgyhogy jöhetett a 6. és egyben az utolsó lépés, a koncepció

Az NPC-ket a következő képpen csináltam: készítettem egy alapmodellt, bajusz nélkül, adtam neki egy ülés, állás, szurkolás ás sétálás animációt, és beimportáltam godotba. Minden NPC-nek kódból randomizálva kiosztottam egy fegyvert a hátára, egy bajuszt az arcára, és egy színt a felsőjének, azután pedig útjukra bocsájtottam. Van akiket random csoportokba beszélgetve heleyztem el a pályán, vannak kik padon ülnek, vannak, kik lovaskocsit vezetnek (igen azok, illetve hajók is köröznek a városban. Szeretem a hajókat). Akik pedi sétálnak, egy randomizált útvonlat követnek, körbe körbe, melyeket pontok elhelyezésével szabtam meg. Minden harc közben, az aréna lelátóan a szurkolás animációt büszkén loopolva sorakoznak. MIután ez készen volt, rájöttem, hogy egy váérosban vannak boltok is, így készítettem: 1. egy vicces sapkát, ami a kereskedőkön van. 2. egy fodrászatot, melynek neve szőke bajusz, ahol választahtunk magunknak különböző színű és stílusú bajuszt, 3. egy kovácsműhelyt, ahol fegyvereket vásárolhatunk magunknak.  Azt el felejtettem megemlíteni, hogy minden bossnál változik az aréna berendezése is, a képességükhöz igazodva.

Így végre összeállt a játékmenet: Amikor elkezdünk játszani, nincsen pénzünk tehát csak ököllel tudunk küzdeni. Így Pepper Johnny-t a leglogikusabb kihívni párbajra. Amennyiben ez nem sikerül, találkozunk a már "ikonikus" halál felirattal. HA megis, akkor felvehetjük a képességét, és visszamehetünk a házunkhoz. A győzelem után zsoldot kapunk, amit elkölthetünk kozmetikai dolgokra, illetve fegyverekre. Ilyen kevés pénzből meg csak az alap kard és pajzs páros tudjuk megvásárolni, de ez már megadja a löketet, hogy folytassuk hősi utunkat.

Összegzésnek így a végén annyit jegyeznék meg, hogy amennyire rentgeteg munkát öltem ebbe a játékba, annyira rentgeteg mindent tanultam tőle. Megértettem mit jelent az, hogy objektum orientált programozás, és megtanultam elkölteni a nyárom megkeresett pénzemet steam licensrem hogy kitehessem a játékot oda. Egyelőre még csak kívánságlistára lehet tenni a játékot, de kérem nézzék meg. A játék minden egyes pixelét én készítettem el, még az úton használt mcsakakó textúrát is blenderben és gimpben hoztam létre. Jelen pillanatban úgy szeretm ezt a játékot mint a saját sarjam, mert irgalmatlan sokat fejlődött az előző játékomhoz képest. Aztán ki tudja, még egy-két év és lehet letagadom. Viszont egyelőre, Ha jellemeznem kéne a fejlődést egy grafikonnal az ez lenne. Köszönöm a figyelmet